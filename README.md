# Brownies – Het ultieme recept!
###### 28 december 2015
# Makkelijk
## het beslag maken kost ± 20 m

## het bakken ± 40 m
# Ingrediëntenlijst
## Voor de brownies
### 225 gr boter
### 115 gr pure chocolade (met een hoog percentage cacao; zelf gebruik ik chocola met 78% cacaogehalte)
### 2 eieren
### 1 eidooier
### 330 gr suiker
### ¼ tl zout
### 1 tl vanille-extract
### 125 gr bloem
### 25 gr cacaopoeder
### Voor de vulling
### 75 gr blanke hazelnoten
### Verder nodig
### boter, om in te vetten
## Liefhebbers van brownies zijn verdeeld over twee kampen: aan de ene kant zij die een brownie het liefst kruimig, cakeachtig zien, aan de andere kant zij die hem graag smeuïg ### en fudgy hebben. Mijn ultieme brownie recept heeft van beide kenmerken iets: knapperig vanbuiten, smeuïg vanbinnen en met een intense chocolade- en volle hazelnootsmaak. Geloof mij! Als je dit brownie recept eenmaal gemaakt hebt wil je geen andere meer, dit zijn echt de perfecte brownies! Bak ook eens een variatie op deze brownies, bijvoorbeeld deze met frambozen en cheesecake of brownies met candybars erin!

# Brownies maken
Verwarm de oven voor op 175 °C. Bekleed een bakplaat met bakpapier. Verdeel de hazelnoten over de bakplaat en rooster ze in 7 tot 9 minuten goudbruin. Plet de geroosterde noten door de ze op een snijplank te leggen en er met de onderkant van een pan stevig op te drukken. De smaak van grof geplette hazelnoten is het best, dus zorg ervoor dat ze niet te fijn worden.

Vet een vierkante bakvorm van 20 centimeter in en bekleed de bodem en twee zijkanten van de bakvorm met een op maat geknipt stuk bakpapier.

Doe de boter met de chocolade in een hittebestendige kom en smelt deze au bain-marie. Laat het gesmolten mengsel iets afkoelen. Klop intussen de twee eieren en de eidooier met de suiker, het zout en vanille-extract luchtig, tot het mengsel heel licht van kleur is geworden en het als een lint van de garde af loopt (ongeveer 5 minuten met de mixer). Meng met een spatel voorzichtig het chocolademengsel door de luchtige eieren tot het een egaal geheel is. Meng vervolgens ook de bloem en het cacaopoeder erdoorheen en tot slot de stukjes hazelnoot. Giet het beslag in de bakvorm en bak de brownies 40 minuten. Laat ze daarna volledig afkoelen in de vorm voor je ze eruit haalt en in stukken snijdt.

